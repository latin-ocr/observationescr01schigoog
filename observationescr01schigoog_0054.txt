-50..

qui spectatoribus res suas amplissimis verbis enarrat, hi versus
recte tribui posse videntur.

Idem valet ‚de vv. 38 et 39:

„Nolite sinere per vos artem musicam
Recidere ad paucos.“

Nam artem musicam ad paucos recidere Terentio haud
admodum erat dolendum, dummodo ipse in numero paucorum
esset. Ambivio autem id non optandum erat, quod tum ei occasio
novas fabulas agendi raro dabatur.

Postremum vv. 47-49 inspiciamus:
„Mea causa causam accipite et date silentium,
Ut lubeat scribere aliis mihique ut discere
Novas expediat posthac pretio emptas meo.“

Terentio nimirum dicendum erat non „ut lubeat scribere
aliis“‚ sed „ut poetae lubeat scribere alias“‚ sicut in fine Adel-
phon prologi:

„Poetae ad scribendum augeat industriam.“

Nam Terenti certe non multum intererat populum aliorum
fabulas spectare et probare, ita ut illis „industria ad scribendum“
augeretur3 sed Ambivio hoc valde optandum erat. Hac igitur
ex re intellegitur Ambivium etiam hos versus scripsisse. --
Bentleius autem scripsit pro ,‚aliis“ cum prima manu Victoriani
codicis ‚‚alias“. Sed non est cur Bembini codicis et reliquorum
librorum auctoritate posthabita Bentleium sequamur. Praeterea
pronomini personali „mihi“ hic quidem aliam vel alias personas
opponendas esse nemo non videt. — Retinemus igitur optimo
jure scripturam ‚,aliis“.

Quaecum ita sint, probabile est Ambivium Turpionem etiam
hunc alterum prologum conscripsisse. Quam verbose nobis
enarrat se adulescentem fabulas Caecilii egisse, quanta gravitate
innocentiam suam et auctoritatem oculis nostris proponit! Toto

in prologo eum videmus quasi poetarum fautorem se praebere3 · ·

sed nihilo minus in prologi fine innocentiae suae antea [v. 41—-43]
valde collaudatae -—- quid mirum ‘? — prorsus obliviscitur dicens:
„Mihique ut discere
Novas expediat posthac pretio emptas meo“ 1


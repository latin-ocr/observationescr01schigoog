...53-

commemorantur. Verisimile igitur est Terentium non jam Romae
fuisse, ita ut Luscius eum objurgare non posset.

Versus autem 46:

„Ne eum circumventum inique iniqui inrideant.“

non minus de absente quam de praesente Terentio dici poterat.
Praeterea Terentiae, si adversarios in prologo suo commemorasset,
talia verba non usurpasset, illis enim fatetur, se timere ne
adversarii superiores fiant. Hoc tantopere abhorret a Terenti
fiducia in reliquis prologis et in *prioribus et multo magis in
posterioribus expressa, ut tam demissa et humilia verba poetae
tribuere nequeam. Atque haec quidem hac tenus.

Liceat mihi paucis' verbis comprehendere, quae demon-
stravisse me arbitror.

Ex argumentiS, quae supra sunt allata, concludi potest
alterum Hecyrae prologum certe non a Terentio, sed ab Ambivio
Turpione, domino gregiS, qui huius prologi partes susceperat,
conscriptum esse, sed si concedimus Adelphon actionem a. u. c.
594 non primam fuisse, sine ulla dubitatione etiam Hecyrae
prologus prior Ambivio tribuendus est. — Terentius autem ipse
aut aestate aut vere anni 594 jam in Graeciam profectus est.


...32-

non potest. - Wilmannsius igitur Adelphon primam actionem
fuisse arbitrabatur inter Hecyrae primam et Heautontimoru-
meni actionem, Paeckelmannus autem inter Andriae et Hecyrae
actionem. Donatus enim in Adelphon praefatione haec dicit:
„Haec sane acta est ludis funebribus L. Aemilii Pauli“. Aliis deinde
adnotationibus interpositis haec sequuntur: „Hanc dicunt ex
Terentianis secundo loco actam, etiam tum rudi nomine poetae,
itaque sic pronuntiatam: „Adelphoe Terenti“, non „Terenti
Adelphoe“: quod adhuc magis de fabulae nomine poeta, quam
de poetae nomine fabula commendabatur“. Quae verba Wil-
mannsius et Paeckelmannus perverse interpretantur, illud „se-
cundo loco actam“ referentes ad priorem fabulae actionem
postquam Andria prima in scenam data est-.¹)

Sed Wagnerus [annal. philolog. 1865 p. 259s90] et Bosse
[p. 5 sq.] demonstraverunt, illud „secundo loco“ spectare ad
ordinem alphabeticum in fabulis collocandis adhibitum, qui
etiam in Donati commentario et codice Victoriano et Decurtato
extaret: „Andria, Adelphoe‚ Eunuchus, Formio, Heautontimoru-
menus, Hecyra“.²)

Sed utut haec res se habet, certe verba Donati non
spectant ad primam illam Adelphon actionem a Wilmannsio
et Paeckelmanno constitutam. Nam satis probabiliter Bosse
[p. 9 sqq.] ostendit, „Donatum in didascaliis Adelphos non pro
secunda fabula numeratam invenisse, ipsum autem hanc senten-
tiam,· cum eam falsa argumentatione commotus probaret, non

 

.¹) Wilmannsius existimabat ‚ Adelphos primum in scenam esse
datam post primam Hecyrae actionem3 quamquam autem tum Adelphoe
non secundum, sed tertium locum obtinet, Andria et Hecyra antea actis,
tamen etiam hoc excusari potest3 Wilmannsio enim Hecyra a. 589 exacta
in ordinem actionum Terentio vivo factarum non recepta videtur esse.

²) Fortasse tamen Donati verba etiam de altera illa Adelpbon
actione, de qua grammaticus in fabulae praefatione disserit, intellegenda
et ad ordinem fabularum tum actarum referenda sunt, ut haec significent:
„Ludis funebribus L. Aemilii Pauli ex Terentianis fabulis, quae tunc in
scenam dabantur, scilicet Hecyra et Adelphoe‚ acta est Adelphoe secundo
loco, Hecyra primo“. — Tum Pseudodonatus illa verba de tituli pronun-
tiatione inseruit3 quae sumpsit ex alio Donati locO, qui extat in fragm.
de trag. et com. [p. XVIII. ed. Klotz].


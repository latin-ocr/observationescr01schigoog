—34—

paulo post alteram, quod in earum prologis poetam se a probro
illo defendere videmuS, quod a Scipione, Laelio, aliis amicis
in fabulis componendis adjutus sit. Nam idem maledictum
invenitur et in Heautont. prol. iv. 22 sq.:

„Tum quod malivolus vetus poeta dictitat,
Repente ad studium hunc se adplicasse musicum,
Amicum ingenio fretum, haud natura sua:
Arbitrium vostrum, vostra existumatio
Valebit -· — --.“

et in Adelph. prol. v. 15 sq.:
„Nam quod isti dicunt malivoli, homines nobilis
Eum adjutare adsidueque una scribere,
Quod illi maledictum vemens esse existumant,
Eam laudem hic ducit maxumam, quom illis placet,
Qui vobis universis et populo placent, ·
Quorum opera in bello, in otio, in negotio
Suo quisque tempore usust sine ¹ superbia“.

Mirum profecto esset, si poeta isto probro ante Heautonti-
morumeni actionem a Luscio lacessitus et trium annorum spatio
intermisso [a. 594] in Adelphon actione iterum vexatus esset.
Apparet igitur Adelphos paulo p ost ¹) Heautontimorumenum
actam esse3 nam illam fabulam ante Heautontimorumenum in
scenam non datam esse jam supra demonstravimus

Sed accedit etiam aliud quiddam, quo nostra sententia
probetur3 videmus enim poe'tam ab eodem Luscii maledicto,
nempe se furtum fecisse, in Adelphon et in Eunuchi prologo
se defendere3 hoc elucet ex Adelph. prol. vv. 13s14:

— „Perncscite,
Furtumne factum existumetis an locum
Reprensum, qui praeteritus neglegentiast“.
et ex Eun. prol. v. 20 sq.:

 

¹) Contra hanc sententiam P. attulit illud, quod legitur prol. Heaut.
v. 22: „Tum quod malivolus poeta dictitat“. Illud ‚‚dictitare“ enim
demonstrare illam accusationem jam antea saepius a Luscio prolatam esse.
- Sed primum quidum verbum ‚,dictitare“ non semper habet sententiam
frequentativam3 deinde etiamsi illud concedimus nondum sequitur, Adelphos
ante Heautont. ponendam esse. ¹*

 


-49—

Sed maxime nos offendit, quod Heautontimorumeui prologi
vv, 48—50 non mutatis verbis in nostrum prologum [w. 41—43]
transcripti sunt:

„Si numquam avare pretium statui arti meae

Et meum esse quaestum in animum induxi meum,

Quam maxime servire vostris commodiS.“

Viri docti ι) nimirum adhuc hos versus altero loco errore
librariorum in textum irrepsisse putabant ideoque in Heautonti—
morumeni prologo induxerunt, quod ibi codex Bembiuus vv.
48 et 49 non exhibet. —— Sed primum in Heautont. prologo
versus 50 [‚‚quam maxime servire vostris commodis“] tam arte
cohaeret cum versu 48 et 49, ut parum probabile sit librarium
codicis Bembini in archetypo illum versum 50 solum legisse3
sed potius errore deceptus versum 48 et 49, qui in archetypo
Bembini extabant, omisisse videtur3 quod quidem saepius
factum esse apparet ex exemplis ab Umpfenb. praef. p. lx.
compositis.²)

Deinde propter nexum sententiarum nulla est causa, cur
altero loco hos tres versus removeamus3 utroque enim loco
optimum praebent sensum. Ambivio autem, cum in illis eius
innocentia valde collaudata esset , maxime idonei videbantur,
qui in novum prologum reciperentur.

Jam videamus num quid ex ipsis rebus in prologo trac-
tatis ad nostram' sententiam confirmandam peti possit. Ac
primum quidem valde dubito, num TerentiUS, ut Ambivii vir—
tutes laudibus efferret, ea quae de Caecilii fabulis ab Ambivio
actis scripta sunt v. 6 sqq„ in prologum receperit. Nam etsi
Caecilius tunc jam mortuus erat, tamen probabile non est,
Terentium illi, qui semper nostro poetae favebat ⁸) et eius for-
tunam scenicam quasi stabiliverat, tali modo obtrectasse, ut
semet ipsum excusaret, quod fabulam jam bis exactam in scenam
dedisset. -- At Ambivio Turpioni, domino gregis et seni loquaci,

 

’ ¹) Amdohrius l. s. s. p. 19.
Hoeltzer, disS. Halens. „de interpolationibus Terentianis“. 1878 p. 4.

Wagnerus: „Jahrbiicher“ vol. 91 p. 281. - edit. Heautont. p. 32. 1872.
9) Andr. lII., 5, 54. Phorm. IL, 1, 10— 12. alia.

³) cf. vitam Suetonianam p. 28s29 ed. Reiferscheid.
4

· ,--,-.Α


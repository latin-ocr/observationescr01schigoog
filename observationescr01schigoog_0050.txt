*46-

Sed verborum. etiam constructiones a Terentio alienae
offendunt:

v. 1: De ablativo „ornatu prologi“ Amdohrius [p. 15]
adnotavit haec: „ablativus „ornatu“ in nostro versu, cum hoc
verbale in numero eorum sit, quae effectum actionis significant,
ad illum ablativum, quem significavi [ablat. temporis et causae]‚
referendus non est, sed ad eum, qui „modi“ dicitur, quo descri-
buntur res, quae statum quasi comitantur. [cf. Holtze, syntaxis
prisc. lat. 1., 176] Cuius usus exemplum sine pronominis
vel adjectivi additamento praeter hoc „ornatu“ ego quidem
apud scriptores latinos non inveni.“

Sed quamquam talia exempla apud alios scriptores inve-
niri non negaverim, apud Terentium certe non inveniuntur3
nam testimonia, quae Draegerus in syntaxi historica adfert
[I. p. 538: Andr. 480: „periculo huius“ 3 Heaut. 839: „mo-
ribus“ ] huc non pertinere perspicuum est. ’ Praeterea, quod
gravius est, Heinricbsius de ablativi apud Terentium usu et
ratione [progr. Elbing. 1858 p. 27] nihil simile invenit, cum
hunc ablativum modi „ornatu prologi“ poneret tamquam unicum
eius generis exemplum apud Terentium.

vv. 6 et 7 : „In eis quas primum Caecili didici novam,
Partim sum earum exactUS‚ partim vix steti.“

Primum quidem vox „partim“ pro adverbio posita apud
Terentium non invenitur cum genetivo conjuncta3 sed huic rei
non multum tribu0, quoniam talia exempla apud alios haud
pauca extant. ¹) At hoc me offendit, quod pronomen „is“ sine
ulla causa bis [in eis -- earum] positum est.

v. 46: „ Sinite impetrare me . . . ne . . . . inrideant.“
Verbum impetrandi a Terentio semper fere conjungitur cum
accusativo nominis ; semel sequitur „ut“ Andr. v. 313, ubi
verbum „impetrare“ artissime conjunctum est cum verbis „orare“
et „supplicare“.

Sed quamquam adhuc nihil fere invenimus, quo nostra
sententia de Ambivio probaretur, tamen complura allata sunt,
unde apparet Terentium hunc prologum non scripsisse. Graviora
autem argumenta praebebit res ipsa in prologo tractata.

 

¹) cf. Ruhnkenii dictata in Terenti comoedias p. 212.

